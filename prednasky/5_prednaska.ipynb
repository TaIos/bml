{
 "cells": [
  {
   "cell_type": "markdown",
   "metadata": {},
   "source": [
    "# Přednáška 5: Bayesovská lineární regrese - pokračování, aplikace"
   ]
  },
  {
   "cell_type": "markdown",
   "metadata": {},
   "source": [
    "## Obsah přednášky:\n",
    "\n",
    "- Další možnosti řídkých aprioren\n",
    "    - Spike and slab prior\n",
    "    - Horseshoe prior\n",
    "- Hladkost\n",
    "    - naivní model\n",
    "    - Wishart prior\n",
    "    - Wishart prior s lokalizací kovarianční matice\n",
    "    - LDL rozklady\n",
    "- Pozitivita\n",
    "- Hierarchické modelování\n",
    "- Model měření\n",
    "- STAN\n",
    "- Praktická ukázka"
   ]
  },
  {
   "cell_type": "markdown",
   "metadata": {},
   "source": [
    "## Bayesovská řídká regrese - další přístupy\n",
    "\n",
    "Připomeňme model pozorování jako\n",
    "$$\n",
    "\\mathbf{y}=X\\beta+\\mathbf{e},\n",
    "$$\n",
    "kde o chybě měření předpokládáme $e_{i}=\\mathcal{N}\\left(0,\\omega^{-1}\\right),\\ \\forall i$. Z toho plyne apriorní model dat v vhodně zvolený model $\\omega$ jako\n",
    "$$\n",
    "f(\\mathbf{y}|\\beta,\\omega)=\\mathcal{N}\\left(X\\beta,\\omega^{-1}I_{p}\\right),\\\\\n",
    "f(\\omega)= \\mathcal{G}\\left(c_{0},d_{0}\\right).\n",
    "$$\n",
    "Apriornímu modelu $f(\\beta)$ se nyní budeme dále věnovat.\n",
    "\n",
    "V minulé přednášce jsme měli model $\\beta$ založený na diagonální struktuře koverianční matice s neznámou diagonálou (\"Relevance vector machine\", \"Automatic relevance determination\")\n",
    "$$\n",
    "f(\\beta|\\mathbf{v})=\\mathcal{N}\\left(\\mathbf{0},\\left(\\begin{array}{ccc}\n",
    "v_{1} & 0 & 0\\\\\n",
    "0 & \\ddots & 0\\\\\n",
    "0 & 0 & v_{n}\n",
    "\\end{array}\\right)^{-1}\\right),\n",
    "$$\n",
    "kde $\\mathbf{v}$ je neznámý odhadovaný vektor (s Gamma apriorním rozdělením). Řešení vedlo na aposteriorní odhad $f(\\mu_\\beta,\\Sigma_\\beta)$, kde\n",
    "$$\n",
    "\\mu_{\\beta} = \\left(\\widehat{\\omega}X^{T}X+\\widehat{V}\\right)^{-1}\\widehat{\\omega}X^{T}\\mathbf{y}\n",
    "$$\n",
    "\n",
    "To samozřejmě není jediný přístup, my se podíváme na další dva.\n",
    "\n",
    "### Spike and slab prior  \n",
    "\n",
    "Máme sadu indikátorových proměnných $\\lambda_1,\\dots,\\lambda_n$ nabývajících hodnot 0 nebo 1 (nebo spojitě něco mezi) a určujících, zda daná složka patří do slab nebo do spike. Příkladem může být např. směs\n",
    "$$\n",
    "f(\\beta_j|\\lambda_j,v_j,\\epsilon) = \\underbrace{\\lambda_j\\mathcal{N}(0,v_j^{-1})}_{\\text{informativní část}} + \\underbrace{(1-\\lambda_j)\\mathcal{N}(0,\\epsilon)}_{\\text{šumová část}}.\n",
    "$$\n",
    "\n",
    "### Horseshoe prior\n",
    "\n",
    "Obdobně jako u předchozího modelu se snažíme modelovat 2 alternetivy modelu, zde pomocí Cauchyho rozdělení, např. jako\n",
    "$$\n",
    "f(\\beta_j|\\lambda_j,\\tau) = \\mathcal{N}(0,\\tau^2\\lambda_j^2), \\\\\n",
    "f(\\lambda_j) = \\mathcal{C}^{+}(0,1),\n",
    "$$\n",
    "kde $\\lambda_j$ je lokální omezení parametru a $\\tau$ globální."
   ]
  },
  {
   "cell_type": "markdown",
   "metadata": {},
   "source": [
    "## Bayesovská regrese a hladkost\n",
    "\n",
    "Obdobně jako řídkost, hladkost je jedna z přirozených vlastností, které můžeme po řešení vyžadovat a která dává dobrý praktický význam. Jedna z možností je (obdobně jako u Tichonovského regularizačního členu) modelovat diference. Pokud chceme, aby byl vektor $\\beta$ hladký, jeho diference preferujeme relativně malé. Nic nám tedy nebrání aplikovat řídkost na diference:\n",
    "$$\n",
    "f(\\nabla\\beta|V)=\\mathcal{N}(0,V^{-1}),\n",
    "$$\n",
    "kde $\\nabla$ je diskrétní první derivace, $\\nabla=\\left(\\begin{array}{ccc}\n",
    "1 & -1 & 0\\\\\n",
    "0 & \\ddots & -1\\\\\n",
    "0 & 0 & 1\n",
    "\\end{array}\\right)$. Z vlastností normálního rozdělení (pro $f(x)=\\mathcal{N}(\\mu_x,\\Sigma_x)$ platí: $f(Cx)=\\mathcal{N}(\\mu_x,C\\Sigma_xC^T)$) pak plyne následující model\n",
    "$$\n",
    "f(\\nabla\\beta|V)=\\mathcal{N}(0,\\nabla^{-1} V^{-1} \\nabla^{-1,T}).\n",
    "$$\n",
    "\n",
    "Použitím variační Bayesovy metody dostáváme následující tvar aposteriorní střední hodnoty pro $\\beta$:\n",
    "$$\n",
    "\\mu_{\\beta} = \\left(\\widehat{\\omega}X^{T}X+\\nabla\\widehat{V}\\nabla^T\\right)^{-1}\\widehat{\\omega}X^{T}\\mathbf{y}.\n",
    "$$\n",
    "Poznamenejme, že zavedení $\\nabla$ ovlivnilo i tvar dalších parametrů, to ovšem teď nebudeme řešit. Řešení:\n",
    "\n",
    "<img src=\"img_ot/l6_smoothVB.png\">\n",
    "\n",
    "#### Úkoly:\n",
    "- o jakou vlastnost jsme tímto modelem přišli? jak to napravit?\n",
    "\n",
    "### Wishart prior - model plné kovarianční matice\n",
    "\n",
    "Co kdybychom modelovali plnou kovarianční matici a tím z ní \"vytěžili\" maximum? Tentokrát tedy budeme předpokládat, že $V$ je plná matice a model $f(\\beta)$ doplníme o příslušné apriorno $V$\n",
    "$$\n",
    "f(\\beta|V) = \\mathcal{N}(0,V^{-1}),\\\\\n",
    "f(V) = \\mathcal{W}(a_0 I_n,b_0) \\propto |V|^{b_0-n+1} |a_0 I_n|^{-\\frac{b_0}{2}}\\exp\\left(-\\frac{1}{2}\\text{trace}\\left((a_0 I_n)^{-1}V\\right)\\right).\n",
    "$$\n",
    "Použijeme-li opět variační Bayesovu metodu, dostáváme aposteriorno ve tvaru\n",
    "$$\n",
    "\\tilde{f}(\\beta|\\mathbf{y})\\propto \\exp\\left[-\\frac{1}{2}\\widehat{\\omega}(-2)\\mathbf{y}^{T}X\\beta-\\frac{1}{2}\\widehat{\\omega}\\beta^{T}X^{T}X\\beta-\\frac{1}{2}\\left(\\beta^{T}\\widehat{V}\\beta\\right)\\right],\\\\\n",
    "\\tilde{f}(V|\\mathbf{y})\\propto \\exp\\left[\\frac{1}{2}\\ln\\left|V\\right|+\\frac{b_{0}-n-1}{2}\\ln\\left|V\\right|-\\frac{1}{2}\\text{trace}\\left(\\widehat{\\beta\\beta^T}V\\right)-\\frac{1}{2}\\text{trace}\\left(a_{0}^{-1}I_{n}V\\right)\\right],\\\\\n",
    "$$\n",
    "\n",
    "kde můžeme identifikovat následující stadardní formy: $\\tilde{f}(\\beta|\\mathbf{y})=\\mathcal{N}(\\mu_\\beta,\\Sigma_\\beta)$ a $\\tilde{f}(V|\\mathbf{y})=\\mathcal{W}(\\Sigma_V,b_V)$. Jejich parametry odvodíme jako\n",
    "$$\n",
    "\\Sigma_{\\beta}= \\left(\\widehat{\\omega} X^{T}X+\\widehat{V}\\right)^{-1}\\\\\n",
    "\\mu_{\\beta}= \\left(\\widehat{\\omega} X^{T}X+\\widehat{V}\\right)^{-1}\\widehat{\\omega} X^{T}\\mathbf{y}\\\\\n",
    "\\Sigma_{V}= \\left(\\widehat{\\beta\\beta^T}+\\alpha_{0}^{-1}I_{n}\\right)^{-1}\\\\\n",
    "b_V = b_{0}+1\n",
    "$$\n",
    "a doplníme o (nový) moment \n",
    "$$\n",
    "\\widehat{V} = b_V\\Sigma_V.\n",
    "$$\n",
    "\n",
    "Řešení dostáváme následující\n",
    "\n",
    "<img src=\"img_ot/l6_VBwish.png\">\n",
    "\n",
    "#### Úkoly:\n",
    "- Řešení je nestabilní, proč tomu tak je?\n",
    "\n",
    "### Wishart prior s lokalizací\n",
    "\n",
    "Tzv. maticová lokalizace je heuristický přístup, který provede defacto oříznutí matice danou maskou, např.\n",
    "\n",
    "<img src=\"img_ot/l6_lokalizace.png\">\n",
    "\n",
    "Řešení pak lze zapsat jako úpravu rovnice pro $\\Sigma_\\beta$ a $\\mu_\\beta$ (my si ukážeme jen $\\mu_\\beta$)\n",
    "$$\n",
    "\\mu_{\\beta}= \\left(\\widehat{\\omega} X^{T}X+\\widehat{V}\\circ Loc\\right)^{-1}\\widehat{\\omega} X^{T}\\mathbf{y},\n",
    "$$\n",
    "kde $Loc$ je právě maska určující lokalizaci, viz předchozí obrázek. Odhad pak vychází následově\n",
    "\n",
    "<img src=\"img_ot/l6_VBwishLoca.png\">\n",
    "\n",
    "\n",
    "### LDL rozklad kovarianční matice (náznak)\n",
    "\n",
    "Přestože je apriorní model s Wishartem lákavý, jeho stabilita je diskutabilní. Existuje ale jiná možnost jako modelovat určitý tvar kovarianční matice (např. diagonálu a vedlejší sub-diagonály, které v určitém slova smyslu modelují řídkost a hladkost). Takovou možností je využít $LDL^T$ rozkladu, kde model $\\beta$ může vypadat následovně\n",
    "$$\n",
    "f(\\beta|L,D) = \\mathcal{N}\\left( 0 , \\left(LDL^T\\right)^{-1} \\right),\n",
    "$$\n",
    "kde $L$ a $D$ mají následující strukturu\n",
    "$$\n",
    "L=\\left(\\begin{array}{cccc}\n",
    "1 & 0 & 0 & 0\\\\\n",
    "l_{1} & 1 & 0 & 0\\\\\n",
    "0 & \\ddots & 1 & 0\\\\\n",
    "0 & 0 & l_{n-1} & 1\n",
    "\\end{array}\\right)\\,\\,\\,\\,D=\\left(\\begin{array}{cccc}\n",
    "d_1 & 0 & 0 & 0\\\\\n",
    "0 & d_2 & 0 & 0\\\\\n",
    "0 & \\ddots & \\ddots & 0\\\\\n",
    "0 & 0 & 0 & d_n\n",
    "\\end{array}\\right).\n",
    "$$\n",
    "To má tu krásnou vlastnost, že výsledná matice je tri-diagonální s tím, její prvky můžeme (zvlášť) modelovat. Řešení je výrazně složitější, ale vede na pěkný výsledek\n",
    "\n",
    "<img src=\"img_ot/l6_VBlsapc.png\"> <img src=\"img_ot/l6_VBlsapc_l1.png\">"
   ]
  },
  {
   "cell_type": "markdown",
   "metadata": {},
   "source": [
    "## Poznámka o pozitivitě řešení\n",
    "\n",
    "V praxi často požadujeme, aby daný parametr splňoval omezení na jeho hodnoty. To lze docílit např. volbou vhodného apriorního rozdělení (viz gamma apriorno na přesnost $\\omega$). V případě normálního rozdělení je situace o něco složitější, ale také řešitelná, a to pomocí ořezaného normálního rozdělení.\n",
    "$$\n",
    "\\mathcal{tN}_x(\\mu,\\sigma,\\left[a,b\\right])=\\frac{\\sqrt{2}\\exp\\left(-\\frac{1}{2\\sigma}(x-\\mu)^{2}\\right)}{\\sqrt{\\pi\\sigma}(erf(\\frac{b-\\mu}{\\sqrt{2\\sigma}})-erf(\\frac{a-\\mu}{\\sqrt{2\\sigma}}))}\\chi_{\\left[a,b\\right]}(x),\n",
    "$$\n",
    "přičemž máme definovány i momenty, což je vše, co potřebujeme."
   ]
  },
  {
   "cell_type": "markdown",
   "metadata": {},
   "source": [
    "## STAN\n",
    "\n",
    "Doposud jsme se věnovali pravděpodobnostním modelům a k odhadům jejich aprosteriorních parametrů jsme využívali variační Bayesovu metodu. Ta má některé pěkné vlastnosti, analyticky se dostaneme poměrně daleko a odvozený tvar parametrů aposteriorních rozdělení lze interpretovat.\n",
    "\n",
    "Není to ale zdaleka jediný nástroj, jak dojít k odhadu aposteriorních parametrů. Další možností je vzorkovat (viz např. klasický příklad odhadu čísla $\\pi$ na metody Monte Carlo). Stejný princip lze uplatnit i u pravděpodobnostních modelů a parametry aposteriorních rozdělení získat vzorkováním (detaily u Kamila v dalších přednáškách). Existují automatické nástroje, kam lze pravděpodobnostní model zadat a získat aposteriorní odhady vzorkováním. Tím nám odpadá závislost na exponenciální rodině a konjugovaných apriornech.\n",
    "\n",
    "Jako příklad takového nástroje uveďme STAN:\n",
    "- https://mc-stan.org/\n",
    "- spustitelné pod: Matlab, Python, R, Julia, Mathematica, ...\n",
    "- relativně jednoduchý a přímočarý zápis modelu\n",
    "\n",
    "Zápis jednoduché bayesovské lineární regrese ve STANu:\n",
    "\n",
    "```\n",
    "data {\n",
    "    int p;\n",
    "    int n;\n",
    "    vector[p] y;\n",
    "    matrix[p,n] M;\n",
    "    real vartheta_0;\n",
    "    real rho_0;\n",
    "}\n",
    "parameters {\n",
    "    real omega;\n",
    "    vector[n] x;\n",
    "}\n",
    "model {\n",
    "    vector[n] zeros_n;\n",
    "    matrix[p,p] identity_p;\n",
    "    matrix[n,n] identity_n;\n",
    "    zeros_n <- rep_vector(0, n);\n",
    "    identity_p <- diag_matrix(rep_vector(1.0,p));\n",
    "    identity_n <- diag_matrix(rep_vector(1.0,n));\n",
    "    x ~ multi_normal(zeros_n,identity_n);\n",
    "    omega ~ gamma(vartheta_0,rho_0);\n",
    "    y ~ multi_normal(M*x,omega*identity_p);\n",
    "}\n",
    "```\n",
    "\n",
    "Po spuštění dostanu navzorkované $\\beta$, zde např. na pozici 2 a 7:\n",
    "<img src=\"img_ot/l6_beta_STAN_b2b7.png\">\n",
    "Po zprůměrování dostávám výsledek:\n",
    "<img src=\"img_ot/l6_beta_STAN.png\">\n",
    "\n",
    "Nevýhody:\n",
    "- interpretace výsledků (mean, median, max...)\n",
    "- problémy s vysokou dimenzí"
   ]
  },
  {
   "cell_type": "markdown",
   "metadata": {},
   "source": [
    "## Praktická ukázka: odhad zdrojového členu při radiačním úniku\n",
    "\n",
    "Proč se problémem zabývat?\n",
    "<img src=\"img_ot/l6_fuku_obr.jpg\" width=\"400\"><img src=\"img_ot/l6_chernobyl_obr.jpg\" width=\"400\">\n",
    "...ale i drobnější úniky\n",
    "<img src=\"img_ot/l6_chernob_fire.jpg\" width=\"400\">\n",
    "\n",
    "Cíl:\n",
    "- co a kolik toho uniklo?\n",
    "- kde to uniklo?\n",
    "- jaké jsou následky?\n",
    "<img src=\"img_ot/l6_depo_chernobyl.jpg\" width=\"400\">\n",
    "\n",
    "Jak na to? Lineární regresí :-)\n",
    "- Monitorovací síť ($p$ měření) $\\longmapsto$ vektor $\\mathbf{y}$.\n",
    "- Reanalýza počasí + transportní model $\\longmapsto$ koeficienty $X_{i,j}$\n",
    "- Časový průběh úniku $\\longmapsto$ vektor $\\boldsymbol{\\beta}$\n",
    "- Linearizace\n",
    "\\begin{align*}\n",
    "y_{1}= & X_{1,1}\\beta_{1}+X_{1,2}\\beta_{2}+\\cdots+X_{1,n}\\beta_{n},\\\\\n",
    "y_{2}= & X_{2,1}\\beta_{1}+X_{2,2}\\beta_{2}+\\cdots+X_{2,n}\\beta_{n},\\\\\n",
    "\\vdots & \\vdots\\\\\n",
    "y_{p}= & X_{p,1}\\beta_{1}+X_{p,2}\\beta_{2}+\\cdots+X_{p,n}\\beta_{n},\n",
    "\\end{align*}\n",
    "- Maticový zápis $\\mathbf{y}=X\\beta$\n",
    "\n",
    "### Monitorovací síť\n",
    "\n",
    "<img src=\"img_ot/l6_suro1.jpg\" width=\"400\">\n",
    "\n",
    "### Transportní model\n",
    "- reanalýza počasí\n",
    "<img src=\"img_ot/l6_gfs-vs-ecmwf.png\" width=\"400\">\n",
    "\n",
    "- model transportu částic a plynů (a jejich chování)\n",
    "\n",
    "FLEXPART model | \n",
    "- | -\n",
    "<img src=\"img_ot/l6_flex1.jpg\" width=\"400\">|<img src=\"img_ot/l6_flex2.jpg\" width=\"400\">\n",
    "\n",
    "### Případ 1: odhad zdrojového členu Černobylské havárie\n",
    "\n",
    "- data pokrývají prvních 12 dnů havárie, diskretizace 3h\n",
    "- simulováno 6 výškových hladin (0 až 3000 metrů)\n",
    "- simulovány 4 velikosti (0.4, 0.8, 1.2, 5.0 $mu$m)\n",
    "\n",
    "Monitorovací síť a matice $X$ | \n",
    "- | -\n",
    "<img src=\"img_ot/l6_chernob_merici_sit.png\" width=\"400\">|<img src=\"img_ot/l6_Cs137fr1hl1.png\" width=\"400\">\n",
    "\n",
    "Výpočet LDL rozkladem:\n",
    "<img src=\"img_ot/l6_chernobyl_alg38_all.png\" width=\"800\">\n",
    "<img src=\"img_ot/l6_chernobyl_alg38_ST.png\" width=\"800\">\n",
    "\n",
    "### Případ 2: únik jódu v roce 2011\n",
    "- V říjnu 2011 byl zaznamenán zvýšený výskyt jódu I-131 v ovzduší ve střední Evropě.\n",
    "- 11. listopadu byla informována IAEA, která spustila vyšetřování.\n",
    "- 17. listopadu byla IAEA informována o zdroji úniku jódu, maďarské továrně na výrobu izotopů (pro lékařské účely).\n",
    "- Později bylo zjištěno:\n",
    "    - únik trval od 8. září do 16. listopadu,\n",
    "    - celkově unikl jód o aktivitě 342 GBq,\n",
    "    - maximum úniku bylo mezi 12. a 14. říjnem (108 GBq),\n",
    "    - únik nepřekročil roční povolenou dávku pro danou továrnu.\n",
    "- Náš cíl: na základě měření tato zjištění potvrdit/vyvrátit.\n",
    "\n",
    "Monitorovací síť a matice $X$ | \n",
    "- | -\n",
    "<img src=\"img_ot/l6_map_jod2011_topologie.png\" width=\"400\">|<img src=\"img_ot/l6_M_example.png\" width=\"400\">\n",
    "\n",
    "Určení lokace úniku:\n",
    "- matici $X$ mohu napočítat pro každý bod mapy,\n",
    "- odhady zdrojového členu $\\beta$ pro tyto body\n",
    "- vyhodnocení \"nejlepšího\" bodu, např.\n",
    "    - měření vs. rekonstrukce modelem\n",
    "    - variační lower bound\n",
    "$$\n",
    "f(X_{k}|\\mathbf{y})\\propto f(X_{k})\\times\\exp\\left(\\text{E}[\\ln f(\\mathbf{y},\\theta_{1},\\dots,\\theta_{q})]-\\text{E}[\\ln\\tilde{f}(\\theta_{1})]-\\dots-\\text{E}[\\ln\\tilde{f}(\\theta_{q})]\\right)\n",
    "$$\n",
    "<img src=\"img_ot/l6_map_hys11_alg37.png\" width=\"600\">\n",
    "\n",
    "Odhad zdrojového členu z nejpravděpodobnější lokace:\n",
    "<img src=\"img_ot/l6_iodine_source_term.png\" width=\"600\">"
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.6.9"
  }
 },
 "nbformat": 4,
 "nbformat_minor": 2
}
